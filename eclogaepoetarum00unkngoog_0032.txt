ΙΙΙ. LVGRETIVS 21

Numquam Tyndaridis formae conflatus amore

Ignis, Alexandri Phrygio sub pectore gliscens, ,
46001ara accendisset saevi certamina belli,

Nec clam durateus Troianis Pergama partu

Inflammasset equus nocturno Graiugenarum3

Perspicere ut possis res gestas funditus omnis

Non ita uti corpus per se constare neque esse,
465 Nec ratione, cluere eadem qua constet inane,

Sed magis ut merito possis eventa vocare

Corporis, atque loci, res inquo quaeque gerantur.

2. (Liui oca-oso.)

Poeta spem declarat se doctrinam Epicuri carmine inlustratam
amico probaturum.

Percussit thyrso laudis spes magna meum cor
Et simul incussit suavem mi in pectus amorem
Musarum, quo nunc instinctus mente vigenti
Avia Pieridum peragro loca nullius ante

oTrita solo. iuvat integros accedere fontis
Atque haurire, iuvatque novos decerpere flores -
insignemque meo capiti petere inde coronam,
Vnde prius nulli velarint tempora Musae,
Primum quod magnis doceo derebus et artis

10 Religionum animum nodis exsolvere pergo,
Deinde quod obscura de re tam lucida pango
Carmina, Musaeo contingens cuncta lepore.
Id quoque enim non ab nulla ratione videtur:
Sed veluti pueris absinthia taetra medentes

15 Oum dare conantur, prius oras, pocula circum,
Contingunt mellis dulci flavoque liquore,
Vt puerorum aetas inprovida ludificetur
Labrorum tenus, interea perpotet amarum
Absinthi laticem, deceptaque non capiatur,

20 Sed potius tali pacto recreata valescat,
Sic ego nunc, qnoniam haec ratio plerumque videtur

Tristior esse quibus non est tractata, retroque

 

